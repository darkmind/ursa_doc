---
layout: ursa
lang: ua-UA
title: U.R.S.A. Всесвіт
---

<div id="nav-placeholder"></div>
<script>
$(function(){
  $("#nav-placeholder").load("/ursa_doc/navbar.html");
});
</script>

<br>

Як відомо всесвіт безкінечний, а тому безкінечна кількість заселених
світів в ньому. У кожного світу свої закони фізики і магії. Таким чином
мандрівнику світами можуть зустрітись світи кіберпанку, меча та магії,
пустелю пост-апокаліпсису і будь-які інші.

В даному контексті "світ" це не одна планета. Це, як мінімум, сонячна
система з зіркою, і можливо іншими планетами. Деякі "світи" містять в
собі цілі галактики.

# **Ближній Ефір**

Незмінним супутником кожного світу є світ мертвих і світ духів, вони як
шари цибулі огортають фізичний світ. Ці виміри розділені бар'єром, який
має в різних місцях, різну товщину. Мандрівник, що бажає відвідати інші
світи має пройти чи світ мертвих, чи світ духів, щоб вийти в Ефір,
простір між Світами.

## Світ Духів

Місце існування духів природи і елементалів. Він повторює географію і
ландшафт звичайного світу, разом з будівлями і спорудами, багато з яких
самі сформувались в духів.

## Світ Мертвих

Місце існування душ померлих, знищених артефактів і зруйнованих будівель,
а також різноманітні варіанти Рая і Пекла місцевих богів. Географія
в основному таж сама (хоча знищені контитенти лишаються в землях мертвих)
будівлі відрізняються. Там немає існуючих будівель, лише ті, що були
зруйновані, в момент руйнування вони з'являються в цьому похмурому світі.

# **Дальній Ефір**

Коли пройти далі, то можна вийти за кордони Світу і опинитись в Ефірі.
Всі Світи, як бульбашки, плавають в Великому Ефірі, домі створінь
величезної сили і богів, що наглядають за своїми світами. Ефір пронизують
дороги, що забезпечує більш-менш стабільний і безпечний прохід. Але
найсміливіші мандрівники стверджують, що найцікавіщі, наймогутніші місця
можна знайти подорожуючи далі від доріг.

Важливо відзначити, що далеко не кожен житель якогось світу знає про
існування інших світів, тим більше про способи подорожей між ними (хоча
це може залежати від самого світу).

Для переходу із світу в Ефір персонаж повинен мати особливі навички. Від
досвідченості персонажа залежить наскільки швидко буде знайдений бажаний
шлях, цікаві (чи небезпечні) місця в дорозі, а також час подорожі. Час в
Ефірі тече зовсім інакше і тривалість подорожі може мінятись в залежності
від мандрівника, чи світу. Найбільш майстерні мандрівники можуть привести
вас в новий світ, в той самий момент, як ви покинули старий! Ходять
легенди про мандрівників, що можуть обманути абсолютний час і прибути в
інший світ раніше, ніж вийшли з попереднього, але доказів цього нема.

# **Велике протистояння**

Всесвіт не рівномірний, одні світи спокійні і безпечні, інші зловісні і
чекають на нерозважливих мандрівників. Чотири абсолютних Полюса існує в
всесвіті, парно протистоячи один одному. Добро проти Зла, Хаос проти
Порядку. 

Кожний світ, в залежності від переважаючих настроїв знаходиться ближче до
одного з Полюсів. Чим більше в світі якогось настрою, тим більше
відновідної енергії витікає з нього, і тим ближче до відповідного Полюсу
світ знаходиться. Наприклад чим більше в світи злих вчинків, тим ближче
світ до Полюсу Зла, і тим більше енергії отримують злі божества і демони
на цьому полюсі. Ця енергія живить ефірних істот, тому вони постійно
воюють один проти одного, перетягуючи світи і серця жителів в свою
сторону. Боги світів це ефірні істоти, що пов'язали свою долю з світами,
тому вони активно приймають участь в цьому протистоянні.

Але є проблема - чи сильніше створіння, тим важче йому перетнути бар'єр
між Ефіром і світом. Тому боротьба за світ ведеться силами жителів і
створінь меншої сили, які є пішаками в цій битві.

# **Місто справжньої рівноваги**

В місці, однаково віддаленому від Полюсів знаходиться центр всесвіту, а
в центрі знаходиться місто абсолютної рівноваги. Це місце вимушеного
миру, оскільки жодне ефірне створіння не може передати і долі своєї сили
в це місто.
