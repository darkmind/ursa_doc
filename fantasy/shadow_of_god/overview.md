---
layout: ursa
lang: ua-UA
title: U.R.S.A. Тінь бога - опис світу
---

<div id="nav-placeholder"></div>
<script>
$(function(){
  $("#nav-placeholder").load("/ursa_doc/navbar.html");
});
</script>

<br>

Вітаємо в світі **Тінь бога**, світ самопожертв і героїв, але і світ
підлості і негідників.

Європа, 1580 рік. Ренесансу не сталось, культура застигла в Темних Віках,
феодальна роздробленість, католицька церква активно вмішується в усі
значні мирські справи, слідчі Інквізиції нишпорять повсюди, регулярно
влаштовуючи страти єретиків і прислужників диявола. Люди страждають від
хвороб і голоду і звертаються до віщунів і відьом, щоб потім донести на
них церковникам.

В цей же час святі паладини до останнього б'ються з демонічними
створіннями. Незважаючи на небезпеку, сільські знахарі лікують людей і
міняють погоду, щоб не було неврожаю, а у тісних вуличках європейських
столиць можна знайти лабораторію якогоcь вченого, що як раз працює
з антибіотиками, чи експериментує з електрикою.

Цей світ дає вам жорстку основу, з вкрапленнями світла, дозволяючи
проводити ігри різноманітної тематики.

Полюбляєте готичну атмосферу Равенлофту? Похмурі собори; віддалені села
в глухих лісах, населених перевертнями; божевільні маніяки і вчені, часто
це одна і та сама людина; вампіри, що зваблюють своїх жертв в темних
провулках середньовічних міст, чи тероризують цілі поселення; стародавні
секрети, яких краще не торкатись. Все це тут є.

Чи ви віддаєте перевагу детективам? Як щодо розслідування самовбивства
благородного графа? А якщо бажаєте, то можна додати трохи політики -
вирішувати заплутані справи переділу спадку.

А коли справа заходить в глухий кут, зазвичай на допомогу приходить
зброя, а там і до чергового хрестового походу чи війни недалеко.

Ви не любите церкву? Язичницькі боги, хороші та погані, духи природи,
елементалі, все ще існують на околицях і в темних кутках Європи, та на
далекому Сході.

Чого немає в цьому світі?

Перш за все сильно ослаблена звичайна і бойова
магія. Ніяких вогняних куль і магічних стріл. Магічна взаємодія з часом
дає туманні і не завжди зрозумілі видіння. Те саме стосується і церковної
магії - лише декілька жерців може явити справжнє чудо.

Також тут немає розсипу магічних артефактів, справжніх, а не підробок,
які продаються на кожному кроці.
